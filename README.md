# Introduction
Peppa: 我叫做Peppa

Peppa: 而佢就係我細佬George

Peppa: 佢就係豬太太

Peppa: 佢係豬先生

Peppa: 我係Peppa

# Muddy Puddles [泥漿]

Narrator: 因為今日落雨

Narrator: 所以Peppa同George唔可以出去玩啊

Peppa: 爹哋，外面停雨喇

Peppa: 我哋可唔可以出去玩啊？

Dad: 噉好啦，你哋出去玩啦

Narrator: Peppa好鍾意跳落啲泥氹度㗎

Peppa: 我好鍾意泥氹㗎

Mom: Peppa！

Mom: 你要跳落泥氹嘅話

Mom: 就要着咗水鞋先得㗎

Peppa: 對唔住啊

Narrator: George都好鍾意跳落啲泥氹度㗎

Peppa: George啊！如果你要跳落泥氹度

Peppa: 就一定要着水鞋㗎

Narrator: Peppa好鍾意照顧佢細佬George

Peppa: George，我哋再去揾多啲泥氹吖

Narrator: Peppa同George玩得好開心啊

Narrator: Peppa揾到個好細嘅泥氹

Narrator: 而George就揾到個大泥氹

Peppa: George，睇下

Peppa: 嗰邊有個好大嘅泥氹啊

Narrator: George好想第一個跳入大泥氹度喎

Peppa: 等陣啊，George

Peppa: 我要幫你試下係咪安全先啊

Peppa: 好嘢，呢度安全喇

Peppa: 對唔住啊，不過係泥嚟㗎咋

Narrator: Peppa同George真係好鍾意跳落泥氹度玩㗎

Peppa: 快啲嚟啦，George

Peppa: 我哋而家要去畀嚟爹哋睇下啊

Dad: 你哋唔係𠻺嘛？

Peppa: 爹哋…你估下我哋做過啲咩嚟吖

Dad: 等我估下先

Dad: 你哋頭先去咗睇電視？

Peppa: 唔係啊，爹哋

Dad: 你哋啱啱沖完涼？

Peppa: 唔係

Dad: 噉我知喇，你哋頭先跳咗落泥氹度

Peppa: 冇錯啊，爹哋

Peppa: 我哋頭先跳咗落泥氹度啊

Dad: 睇下你兩個幾污糟吖

Dad: 唔緊要啦，係泥嚟啫

Dad: 喺媽咪睇到之前，快啲抹乾淨佢

Peppa: 爹哋，抹乾淨之後

Peppa: 你同媽咪會唔會同我哋一齊玩㗎？

Dad: 會啊，我哋可以喺花園一齊玩

Narrator: Peppa同George着咗水鞋

Narrator: 豬太太同豬先生亦着咗水鞋

Narrator: Peppa鍾意喺泥氹度跳上跳落

Narrator: 大家都好鍾意喺泥氹度跳上跳落

Mom: 哎吔，爹哋啊，睇下你而家幾污糟吖

Peppa: 都只係泥嚟啫
